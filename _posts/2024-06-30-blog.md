title: '本科毕业论文致谢'
date: 2024-06-30
permalink: /posts/2024/06/blog/
tags:
  - 回忆
  - 大学回忆
---

这是本科毕业论文的致谢。感谢一路上陪伴的朋友们。

NNU四年感谢各位！
-----

春风轻缓, 春水呢喃. 鸡鸣寺樱花再绽绮丽, 莫愁湖海棠初现娇羞. 行文至斯, 难言苦别. 白驹匆匆, 逝者如斯. 昔日稚子, 已加弱冠. 昔我来矣, 满阶红叶. 今我往矣, 雨滴碎荷. 追忆四年建康求学, 感念廿载吴中生活. 建康之城, 尝闻余琅琅书声; 吴中之里, 亦嗅吾飘香砚池. 凡廿载求学成长之涯, 师长教诲, 同窗相伴, 白发皓首, 无敢为忘. 

余幼时, 嬉戏为乐, 厌读经文, 斥逐算术. 慈以其弟之志引余, 以戒尺之法规余, 以严格之词诫余, 以自身之为化余, 终岁如斯, 不厌其烦. 常携余趋醋坊桥, 察院场之处, 习文育体, 泛读群书, 周周如是. 至幼学, 余虽愚, 终获笃学之习矣. 若无慈于幼时之教, 吾恐难有所成也. 

既束发, 尊携余游于古寺, 览于书肆, 习禅修心, 遍览典籍. 每逢假日, 尊携余赴先贤之所, 闻钟声悠扬, 观洞庭浩淼, 心渐趋静, 神亦渐定. 于书肆之间, 尊携余穿梭于书架, 细品诗词之美, 领略史籍之博. 余时或困惑, 尊必悉心解答, 引导余明理通义, 豁然开朗. 若无尊于幼时之携游, 教导, 吾恐难登今日之阁. 

当余之建康从师也, 常忆中学国文陆赟师所赠潜溪之文：“余立侍左右, 援疑质理, 俯身倾耳以请; 或遇其叱咄, 色愈恭, 礼愈至, 不敢出一言以复; 俟其欣悦, 则又请焉. 故余虽愚, 卒获有所闻.” 建康求学之时, 余常诵太史公之文以自勉 . 每携疑诣师以求教, 余侍立其侧, 发疑求道, 俯首侧听, 未尝稍降礼数. 

钟山风秀, 大江涛涛, 吾校矗立, 蔚为国光. 巍峨北极兮, 金城之中, 吾校传治国之业, 立不朽之碑, 贯天地之理, 撰民族之魂. 桃李芬芳, 清誉满寰中. 蒙承师智, 浅悟道真, 忝列师门, 诚惶诚恐. 春晖之恩, 无以为报. 

余师赵FY, 金声玉振, 智周万物, 传道授业, 诲余敦敦. 教撰文之法, 引行文之路, 感激之情, 难以言表. 常H师, 于图论领域, 悉心指导, 不吝赐教, 余卒窥其堂奥. 常虹师亦赐余诸多读研建议, 余受益匪浅, 感念不止. 

余亦念曹HT师之恩重. HT师天姿清劭, 少著英猷, 踔厉奋发, 笃行不怠. 师不以余学浅, 荐余参加南开大学组合数学中心夏令营. 后承蒙师恩, 参加南京“组合数学及相关信息理论”研讨会, 会上聆听诸多学者之言, 深感组合数学之博大精深, 其于信息编码, 量子信息, 量子通讯等领域之应用, 令人叹为观止. 南师四载, 海涛师为吾院之副院长, 平日多扰师事, 深感愧疚. 

同窗之情, 如清泉涤心, 似明月映幽. 书堂共读, 山水同游, 彼此扶持, 互相勉励. 每遇困惑, 同窗共商, 共克时艰；每获新知, 亦必共享, 共赏其妙. 或立大江之畔, 遥望紫金之巅, 烟光缭绕, 暮山凝紫；或游沧海之滨, 攀登崂山之顶, 茂林修竹, 清流激湍. 时而吟诗作对, 时而谈古论今, 相互切磋, 共同进步. 时光虽逝, 然此情此景, 余心犹记, 永镌心田. 
    
是时, 天青碧如洗, 云洁似絮舞, 似酒仙挥毫乱思绪. 晴光淡云影, 微风拂柳丝. 愿得佳人伴, 相依斜阳下. 共赏余霞绮, 同聆江水潺. 凉风若有意, 慰我思弦安. 

日暮西沉, 余晖洒窗棂, 斑驳陆离, 似流年碎影, 映照往昔. 心湖微澜, 思绪飘渺, 忆往昔峥嵘岁月, 感今朝正茂风华. 凉风习习, 轻拂面庞, 带些许清凉. 似诉离别之哀, 又似慰重逢之愿. 仰望苍穹, 残霞夕照. 深知前路虽遥且艰, 然有往昔之美好, 余必携而勇往.

岁月绵邈, 人生若幻, 愿吾辈皆可于此幻中觅取静谧与福祉. 亦祈诸君安好, 前程似锦. 吾亦怀往昔之志, 探日月之行, 赏星河灿烂, 精诚所至, 金石为开. 
    
笔尽墨干, 心犹未止. 愿吾等共守初心, 砥砺前行, 共书精彩之章. 
